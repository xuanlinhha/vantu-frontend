---
title: Tam Tự Kinh (三字經)
date: 'Nov 21，2021'
updated_date: 'Nov 21，2021'
---
<div className='han-font row'>

<div className='col-sm-3'>

1.
  人 之 初，性 本 善 。  
  性 相 近，習 相 遠 。  

  苟 不 教，性 乃 遷 。  
  教 之 道，貴 以 專 。  

  昔 孟 母，擇 鄰 處 。  
  子 不 學，斷 機 杼 。  

  竇 燕 山，有 義 方 。  
  教 五 子，名 俱 揚 。  

</div>

<div className='col-sm-3'>

2.
  養 不 教，父 之 過 。  
  教 不 嚴，師 之 惰 。  

  子 不 學，非 所 宜 。  
  幼 不 學，老 何 為 。  

  玉 不 琢，不 成 器 。  
  人 不 學，不 知 義 。  

  為 人 子，方 少 時 。  
  親 師 友，習 禮 義 。  

</div>

<div className='col-sm-3'>

3.
  香 九 齡，能 溫 席。  
  孝 於 親，所 當 執。  

  融 四 歲，能 讓 梨。  
  弟 與 長，宜 先 知。  

  首 孝 悌，次 見 聞，  
  知 某 數，識 某 文 。  

  一 而 十，十 而 百 。  
  百 而 千，千 而 萬 。  

</div>

<div className='col-sm-3'>

4.
  三 才 者，天 地 人 。  
  三 光 者，日 月 星 。  

  三 綱 者，君 臣 義 。  
  父 子 親，夫 婦 順 。  

  曰 春 夏，曰 秋 冬 。  
  此 四 時，運 不 窮 。  

  曰 南 北，曰 西 東。  
  此 四 方，應 乎 中。  

</div>

<div className='col-sm-3'>

5.
  曰 水 火，木 金 土 。  
  此 五 行，本 乎 數 。  

  曰 仁 義，禮 智 信 。  
  此 五 常，不 容 紊 。  

  稻 粱 菽，麥 黍 稷 。  
  此 六 谷，人 所 食 。  

  馬 牛 羊，雞 犬 豕。  
  此 六 畜，人 所 飼。  

</div>

<div className='col-sm-3'>

6.
  曰 喜 怒，曰 哀 懼 。  
  愛 惡 欲，七 情 具 。  

  匏 土 革，木 石 金 。  
  絲 與 竹，乃 八 音 。  

  高 曾 祖，父 而 身，   
  身 而 子，子 而 孫 。  

  自 子 孫，至 玄 曾，  
  乃 九 族，人 之 倫 。  

</div>

<div className='col-sm-3'>

7.
  父 子 恩，夫 婦 從，   
  兄 則 友，弟 則 恭 。  

  長 幼 序，友 與 朋，  
  君 則 敬，臣 則 忠 。  

  凡 訓 蒙，須 講 究，  
  祥 訓 詁，明 句 讀 。  

  為 學 者，必 有 初，  
  小 學 終，至 四 書 。  

</div>

<div className='col-sm-3'>

8.
  《論語》者，二 十 篇，  
  群 弟 子，記 善 言 。  

  《孟 子》者，七 篇 止。  
  講 道 德，說 仁 義。  

  作 中 庸，子 思 筆。  
  中 不 偏，庸 不 易。  

  作《大 學》，乃 曾 子，  
  自 修 齊，至 平 治。  

</div>

<div className='col-sm-3'>

9.
  孝 經 通，四 書 熟，  
  如 六 經，始 可 讀。  

  詩 書 易，禮 春 秋，  
  號 六 經，當 講 求。  

  有 連 山，有 歸 藏，  
  有 周 易，三 易 詳。  

  有 典 謨，有 訓 誥，  
  有 誓 命，書 之 奧。  

</div>

<div className='col-sm-3'>

10.
  我 周 公，作 周 禮，  
  著 六 官，存 治 體。  

  曰 國 風，曰 雅 頌，  
  號 四 詩，當 諷 詠。  

  詩 既 亡，春 秋 作，  
  寓 褒 貶，別 善 惡。  

  大 小 戴，注 禮 記，  
  述 聖 言，禮 樂 備。  

</div>

<div className='col-sm-3'>

11.
  三 傳 者，有 公 羊，  
  有 左 氏，有 轂 梁。  

  經 既 明，方 讀 子，  
  撮 其 要，記 其 事。  

  五 子 者，有 荀 揚，  
  文 中 子，及 老 莊。  

  經 子 通，讀 諸 史，  
  考 世 系，知 終 始。  

</div>

<div className='col-sm-3'>

12.
  自 羲 農，至 黃 帝，  
  號 三 皇，居 上 世。  

  唐 有 虞，號 二 帝，  
  相 揖 遜，稱 盛 世。  

  夏 有 禹，商 有 湯。  
  周 文 武，稱 三 王。  

  夏 傳 子，家 天 下。  
  四 百 載，遷 夏 社。  

</div>

<div className='col-sm-3'>

13.
  周 武 王，始 誅 紂。  
  八 百 載，最 長 久。  

  周 轍 東，王 綱 墜。  
  逞 干 戈，尚 游 說。  

  始 春 秋，終 戰 國，  
  武 霸 強，七 雄 出。  

  贏 秦 氏，始 兼 並，  
  傳 二 世，楚 漢 爭。  

</div>

<div className='col-sm-3'>

14.
  高 祖 興，漢 業 建。  
  至 孝 平，王 莽 篡。  

  光 武 興，為 東 漢，  
  四 百 年，終 於 獻。  

  蜀 魏 吳，爭 漢 鼎，  
  號 三 國，迄 兩 晉。  

  宋 齊 繼，梁 陳 承，  
  為 南 朝，都 金 陵。  

</div>

<div className='col-sm-3'>

15.
  北 元 魏，分 東 西，  
  宇 文 周，與 高 齊。  

  迨 至 隋，一 土 宇。  
  不 再 傳，失 統 緒。  

  唐 高 祖，起 義 師，  
  除 隋 亂，創 國 基。  

  二 十 傳，三 百 載，  
  梁 滅 之，國 乃 改。  

</div>

<div className='col-sm-3'>

16.
  梁 唐 晉，及 漢 周，  
  稱 五 代，皆 有 由。  

  炎 宋 興，受 周 禪，  
  十 八 傳，南 北 混。  

  遼 與 金，皆 夷 裔，  
  元 滅 金，絕 宋 世。  

  蒞 中 國，兼 戎 狄。  
  九 十 年，返 沙 磧。  

</div>

<div className='col-sm-3'>

17.
  太 祖 興，國 大 明，  
  號 洪 武，都 金 陵。  

  迨 成 祖，遷 燕 京。  
  十 七 世，至 崇 禎。  

  權 閹 肆，寇 如 林，  
  至 李 闖，神 器 焚。  

  清 太 祖，膺 景 命，  
  靖 四 方，克 大 定。  

</div>

<div className='col-sm-3'>

18.
  廿 一 史，全 在 茲，  
  載 治 亂，知 興 衰。  

  讀 史 者，考 實 錄，  
  通 古 今，若 親 目。  
  口 而 誦，心 而 惟，  
  朝 於 斯，夕 於 斯。  

  昔 仲 尼，師 項 橐，  
  古 聖 賢，尚 勤 學。  

  趙 中 令 讀 魯 論，  
  彼 既 仕，學 且 勤。  

</div>

<div className='col-sm-3'>

19.
  披 蒲 編，削 竹 簡，  
  彼 無 書，且 知 勉。  

  頭 懸 梁，錐 刺 股，  
  彼 不 教，自 勤 苦。  

  如 囊 螢，如 映 雪，  
  家 雖 貧，學 不 輟。  

  如 負 薪，如 掛 角，  
  身 雖 勞，猶 苦 卓。  

</div>

<div className='col-sm-3'>

20.
  蘇 老 泉，二 十 七，  
  始 發 憤，讀 書 籍。  

  彼 既 老，猶 悔 遲，  
  爾 小 生，宜 早 思。  

  若 梁 灝，八 十 二，  
  對 大 廷，魁 多 士。  

  彼 既 成，眾 稱 異，  
  爾 小 生，宜 立 志。  

</div>

<div className='col-sm-3'>

21.
  瑩八歲，能詠詩，  
  泌七歲，能賦棋。  

  彼穎悟，人稱奇。  
  爾幼學，當效之。  

  蔡文姬，能彈琴，  
  謝道韞，能詠吟。  

  彼女子，且聰敏，  
  爾男子，當自警。  

</div>

<div className='col-sm-3'>

22.
  唐劉晏，方七歲，  
  舉神童，作正字。  

  彼雖幼，身已 仕，  
  爾幼學，勉而致，  
  有為者，亦若是。  

  犬守夜，雞司晨，  
  苟 不 學，曷 為 人？  

  蠶吐絲，蜂釀蜜，  
  人不學，不如物。  

</div>

<div className='col-sm-3'>

23.
  幼 而 學，壯 而 行，  
  上 致 君，下 澤 民。  

  揚 名 聲，顯 父 母，  
  光 於 前，裕 於 後。  

  人 遺 子，金 滿 籝，  
  我 教 子，惟 一 經。  

  勤 有 功，戲 無 益，  
  戒 之 哉，宜 勉 力。  

</div>

</div>